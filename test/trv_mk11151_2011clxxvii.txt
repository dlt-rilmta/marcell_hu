2011. CLXXVII. törvény az egyes honvédelmi kötelezettségek teljesítéséről, az azokkal kapcsolatos katonai igazgatási feladatokról, a hadköteles nyilvántartás vezetése, a gazdasági és anyagi szolgáltatások biztosítása érdekében teljesítendő adatszolgáltatásokról és a honvédelmi ágazatban használt igazolványokkal kapcsolatos adatkezelésről.
Az Országgyűlés Magyarország függetlenségének, területi épségének, nemzetközi szerződésekben rögzített határainak,
lakosságának és anyagi javainak védelme érdekében a következő törvényt alkotja:
ELSŐ RÉSZ
A KATONAI IGAZGATÁS RENDSZERE I. FEJEZET
ÁLTALÁNOS RENDELKEZÉSEK
1. Értelmező rendelkezések 1. § E törvény alkalmazásában
a) behívhatósági korhatár:
1. a Magyar Honvédségnél (a továbbiakban: Honvédség) hivatásos, szerződéses vagy önkéntes tartalékos
katonai szolgálatot teljesítettek esetén a katonai szolgálat felső korhatára,
2. más hadkötelesek és a potenciális hadkötelesek esetén annak az évnek a december 31. napja, amelyben
40. életévét betölti,
b) hadköteles: a hadkötelezettség bevezetését követően a magyarországi lakóhellyel rendelkező magyar
állampolgárságú férfi,
c) igénybevevő: a Honvédség, a honvédelemről és a Magyar Honvédségről, valamint a különleges jogrendben
bevezethető intézkedésekről szóló 2011. évi CXIII. törvény (a továbbiakban: Hvt.) 80. § r) pontjában
meghatározott rendvédelmi szervek és a Hvt. 18. § (2) bekezdésében meghatározott honvédelemben
közreműködő szervek,
d) igénybevételi hatóság: az ország egész területére, vagy több megyét érintő részére a Kormány, vagy a Kormány
felhatalmazása alapján az adott tevékenységért felelős miniszter, az ország egy közigazgatási területére a megyei, 
fővárosi védelmi bizottság elnöke, valamint a polgármester, törvényben meghatározott esetben és feltételek
szerint a katonai igazgatás szervének vezetője,
e) katonai igazgatás: a közigazgatás része, a közigazgatási szervek (állami, önkormányzati, katonai) jogilag
szabályozott olyan tevékenysége, amely a haza fegyveres védelme feltételeinek megteremtése és megvalósítása
érdekében, törvény alapján létrehozott jogalanyok és a természetes személyek honvédelmi kötelezettségeinek
és önként vállalt honvédelmi feladatainak tervezésére, valamint a kötelezettségek és a vállalt feladatok
végrehajtására irányul.
II. FEJEZET
A KATONAI IGAZGATÁS SZERVEZETI FELÉPÍTÉSE, FELADATAI
2. A katonai igazgatási szervek 2. § (1) A Magyar Honvédség Hadkiegészítő és Központi Nyilvántartó Parancsnokság a Honvédség katonai igazgatási és
központi adatfeldolgozó szerve.
A törvényt az Országgyűlés a 2011. december 5-i ülésnapján fogadta el.
(2) A Honvédség katonai igazgatási és központi adatfeldolgozó szerve alárendeltségében
a) katonai igazgatási központok,
b) toborzó és érdekvédelmi központok, valamint
c) katonai igazgatási és érdekvédelmi irodák
működnek.
(3) A katonai igazgatási központok a hadkötelezettség bevezetését követően a hadkötelezettség idejére sorozó
központokká alakulnak át.
(4) Az (1) bekezdésben és a (2) bekezdés a) pontjában meghatározott szervek e törvényben meghatározott feladataik
vonatkozásában hatósági jogkört gyakorolnak.
3. A katonai igazgatási szervek feladatai 3. § A Honvédség katonai igazgatási és központi adatfeldolgozó szerve ellátja az alábbi tevékenységekkel összefüggő
katonai igazgatási feladatokat:
a) az önkéntes tartalékosok, a potenciális hadkötelesek és a kiképzett tartalékosok, a hadkötelezettség bevezetését
követően az önkéntes tartalékosok és a hadkötelesek nyilvántartásával, katonai szolgálatával kapcsolatos
feladatok tervezése, vezetése és végrehajtása,
b) a polgári munkakörben történő meghagyásba bevont szervezetek kormányrendeletben meghatározottak
szerinti ellenőrzése,
c) a Honvédség, a rendvédelmi szervek és a honvédelemben közreműködő szervek részére szükséges gazdasági és
anyagi szolgáltatási kötelezettségek teljesítésének tervezése, végrehajtásának irányítása, felügyelete és
ellenőrzése,
d) az önkéntes tartalékos állomány behívásának előkészítéséhez és a behívás végrehajtásához szükséges,
törvényben meghatározott nyilvántartás kezelése, az önkéntes tartalékosok munkáltatóival történő
kapcsolattartás,
e) az önkéntes tartalékos állomány behívása,
f) a Honvédség központi személyügyi nyilvántartásának kezelése,
g) a Honvédség központi hadköteles nyilvántartásának kezelése,
h) a Honvédség központi toborzó és érdekvédelmi nyilvántartásának kezelése,
i) a hadkötelezettség bevezetését követően a hadköteles nyilvántartás átadása a sorozó központoknak illetékességi
területük szerinti bontásban,
j) a behívhatósági korhatárt elért tartalékos állomány adatainak átadása a Honvédség központi irattározásra kijelölt
szervének,
k) jogszabályban meghatározott nyilvántartás vezetése a meghagyásba bevont szervekről, és meghagyásra kijelölt
munkakörökről békében is, valamint a hadkötelezettség bevezetését követően a meghagyásban részesült
hadkötelesekről,
l) a háborús veszteség-nyilvántartás és tájékoztatás nemzetközi egyezmények szerinti végrehajtása,
m) a Honvédség személyi állománya részére a szolgálati-, a kormánytisztviselői-, a közalkalmazotti-, a nyugdíjas-,
a hadkötelezettség bevezetését követően a katonai igazolványok kiadása, továbbá a katonák személyi igazoló
jeggyel és az 1949. augusztus 12-én kötött Genfi Egyezmények hatálya alá tartozó egyéb igazoló iratokkal történő
ellátása.
4. § A katonai igazgatási központok ellátják az alábbi katonai igazgatási feladatokat:
a) békében a 7. § szerinti nyilvántartás kezelése a katonai szervezetek hadi beosztásai feltöltésének előkészítése
érdekében,
b) hadkötelezettség fennállása idején a hadköteles nyilvántartás kezelése, a Honvédség hadkötelesekkel történő
hadkiegészítése,
c) a Honvédség és a rendvédelmi szervek részére szükséges gazdasági és anyagi szolgáltatási kötelezettség
teljesítése érdekében az igénybevétel tervezéséhez szükséges nyilvántartás vezetése,
d) szükségállapot, megelőző védelmi helyzet, rendkívüli állapot és váratlan támadás idején részvétel a Honvédség és
a rendvédelmi szervek részére szükséges gazdasági és anyagi szolgáltatási kötelezettség teljesítésének
előkészítésében.
5. § A toborzó és érdekvédelmi központok, valamint a katonai igazgatási és érdekvédelmi irodák részt vesznek a
gazdasági-anyagi szolgáltatások biztosítása előkészítésében, valamint a toborzó, érdekvédelmi és hadkiegészítési
szakfeladatok végrehajtásában.
III. FEJEZET
A HADKÖTELES ÁLLOMÁNY NYILVÁNTARTÁSA 4. A hadköteles nyilvántartás
6. § (1) A Honvédség katonai igazgatási és központi adatfeldolgozó szerve, a hadkötelezettség bevezetésének biztosítása
céljából, a kiképzett tartalékosokról és potenciális hadkötelesekről már béke idején, valamint a hadkötelezettség
bevezetését követően a hadkötelesekről, a katonai szolgálatra történő behívás előkészítése és végrehajtása céljából
szükséges, az 1. mellékletben meghatározott adatokat tartalmazó hadköteles nyilvántartást vezet, amely hatósági
nyilvántartás.
(2) Az 1. melléklet J)–M) pontjaiban meghatározott adatok kizárólag a hadkötelezettség fennállása idején kezelhetők a
hadköteles nyilvántartásban, és azokat a kényszerintézkedés megszüntetése napjának hatályával, vagy a fegyver
nélküli katonai szolgálat teljesítésére vonatkozó határozat jogerőre emelkedésének napjával törölni kell.
(3) A 10. § (2) bekezdés a) pontja szerint szolgáltatott adatok alapján a Honvédség katonai igazgatási és központi
adatfeldolgozó szerve a potenciális hadkötelest, valamint a hadkötelest abban az évben, amelyben a 18. életévét
betölti, hadköteles nyilvántartásba veszi. A honosított, visszahonosított 18. életévét már betöltött kiképzett
tartalékost, potenciális hadkötelest és hadkötelest, a rá vonatkozó adatszolgáltatást követően utólagosan kell
hadköteles nyilvántartásba venni.
(4) Béke idején annak az évnek december 31-éig, melyben a kiképzett tartalékos és a potenciális hadköteles a rá
vonatkozó behívhatósági korhatárt eléri, az adatait a hadköteles nyilvántartásban kizárólag a Honvédség katonai
igazgatási és központi adatfeldolgozó szerve, azt követően a Honvédség központi irattározásra kijelölt szerve kezeli.
(5) A nyilvántartásból az e törvényben és az információs önrendelkezési jogról és az információszabadságról szóló
törvényben meghatározottakon túl adatszolgáltatás nem teljesíthető.
7. § (1) Azon kiképzett tartalékosok adatait, akiknek a Honvédséggel fennálló hivatásos-, szerződéses-, vagy önkéntes
tartalékos szolgálati jogviszonya 2011. január 1-jét követően, legalább 6 hónap tényleges katonai szolgálat teljesítését
követően szűnt meg, valamint életkoruk nem érte el a hivatásos katonai szolgálat felső korhatárát és a szolgálati
jogviszony megszűnésekor katonai szolgálatra alkalmas minősítéssel rendelkeztek, a Honvédség katonai szervezetei
hadi beosztásába történő előzetes tervezése céljából az érintettek lakóhelye szerint illetékes katonai igazgatási
központ már békében is kezeli.
(2) A Honvédség katonai igazgatási és központi adatfeldolgozó szerve a hadi beosztásba betervezett kiképzett
tartalékosok 1. melléklet A) pont a)–e), alpont, F) pont c) alpont és R) pont a)–e) alpont szerinti adatait a tervezett
beosztás megjelölésével, a hadi beosztások feltöltésének tervezése céljából békében továbbítja a katonai szervezet
részére.
(3) A katonai igazgatási központ és a katonai szervezet az (1) és (2) bekezdés szerinti adatkezelésre
a) a kiképzett tartalékosnak a hivatásos-, szerződéses-, vagy önkéntes tartalékos szolgálati jogviszonya megszűnését
követő 10. év december 31-éig, de legfeljebb a hivatásos katonai szolgálat felső korhatárának eléréséig, vagy
b) a hivatásos-, szerződéses-, önkéntes tartalékos szolgálati jogviszony létesítéséig, vagy
c) jogszabály alapján a katonai szolgálat teljesítése alóli mentesítésig
jogosult.
(4) A katonai szervezet a (2) bekezdés szerinti adatkezelésre a (3) bekezdésben meghatározottak figyelembevételével,
legfeljebb a tervezett hadi beosztás megszűnéséig jogosult.
8. § (1) A hadkötelezettség fennállása idején, a szükséges létszám biztosítása érdekében, a hadkötelesek adatait a rájuk
vonatkozó behívhatósági korhatárig a Honvédség katonai igazgatási és központi adatfeldolgozó szerve és
illetékességi területe vonatkozásában a sorozó központ, azt követően a Honvédség központi irattározásra kijelölt
szerve kezeli.
(2) A hadkötelezettség fennállása idején a Honvédség katonai igazgatási és központi adatfeldolgozó szerve a
hadkötelesek adatairól a katonai szolgálat időtartamára a hadköteles nyilvántartásból annak a katonai szervezetnek is
adatot szolgáltat, amelynél a hadköteles a katonai szolgálatát teljesíti. A katonai szolgálat ellátásával összefüggő
nyilvántartás és adatok kezelésére a katonai szervezet is jogosult.
5. A hadkötelesek érdekvédelmi nyilvántartása 9. § (1) A hadkötelezettség alapján történő katonai szolgálatteljesítéssel összefüggő baleset, betegség, sebesülés vagy
haláleset miatt társadalombiztosítási és szociális ellátásra jogosult, korábban hadkötelezettség alapján katonai
szolgálatot teljesítettekről, illetve ellátásra jogosult hozzátartozóikról a Honvédség (2) bekezdésben meghatározott
szerve – a nyugállományú katonák törvényben meghatározott érdekvédelmi nyilvántartásával megegyező tartalmú –
nyilvántartást vezet az ellátások biztosítása céljából.
(2) Az (1) bekezdésben meghatározott nyilvántartásban a Honvédség katonai igazgatási és központi adatfeldolgozó
szerve és a területi katonai igazgatási szervek az ellátásra jogosult személy (1) bekezdésben meghatározott adatait
a jogosultság megszűnéséig, azt követően a Honvédség központi irattározásra kijelölt szerve kezeli.
(3) A Honvédség katonai igazgatási és központi adatfeldolgozó szerve, továbbá a 2. § (2) bekezdés szerinti szervek a
nyilvántartott adatokról a gondoskodási feladatokban együttműködő szerveknek az ellátások biztosítása érdekében
szolgáltatnak adatot. A nyilvántartásból az információs önrendelkezési jogról és az információszabadságról szóló
törvényben meghatározottakon túl további adatszolgáltatás nem teljesíthető.
IV. FEJEZET
ADATSZOLGÁLTATÁS A HADKÖTELES NYILVÁNTARTÁSHOZ 6. Központi adatszolgáltatások
10. § (1) A 40. életévüket tárgyév december 31-éig be nem töltő potenciális hadkötelesekre, kiképzett tartalékosokra és
hadkötelesekre vonatkozóan a Honvédség katonai igazgatási és központi adatfeldolgozó szerve részére az e §-ban
meghatározott szervek szolgáltatnak adatot.
(2) A személyiadat- és lakcímnyilvántartás központi szerve a 2. mellékletben meghatározott adatokról a hadköteles
nyilvántartásba vételhez, majd a nyilvántartott adatok pontosításához adatot szolgáltat
a) a hadköteles korba lépőkről a hadköteles nyilvántartásba vétel évének január 31. napjáig,
b) a magyar állampolgárságot a magyar állampolgárságról szóló törvény alapján megszerzőkről, ha magyarországi
lakóhellyel rendelkeznek haladéktalanul, valamint a külföldről hazatérő magyar állampolgárokról a magyarországi
lakóhelyük bejelentését követő 8 napon belül,
c) az (1) bekezdés szerinti személy elhalálozásáról minden év január 31. napjáig,
d) a hadköteles nyilvántartásban lévőkről adataik megváltozását követő 8 napon belül.
(3) A Honvédség központi személyügyi szerve a hivatásos, szerződéses és önkéntes tartalékos állományában szolgálatot
teljesítőkről minden hónap 5. napjáig az 1. melléklet A), F), S) és T) pontjában, valamint az R) pont a)–f) alpontjában
meghatározott adataikra vonatkozóan szolgáltat adatot.
(4) A rendvédelmi szervek az állományukban hivatásos szolgálatot teljesítőkről minden év december 31. napjáig az
1. melléklet A) pontjában és az R) pont a)–e) alpontjában meghatározott adataikra vonatkozóan szolgáltatnak adatot.
(5) A rehabilitációs szakértői szerv az (1) bekezdés szerinti személy legalább 36%-ot elérő munkaképesség-csökkenéséről,
valamint a legalább 29%-ot elérő egészségkárosodásáról minden év január 31. napjáig szolgáltat adatot.
(6) Az állampolgársági ügyekért felelős miniszter az állampolgárságról való lemondásról minden év január 31. napjáig
szolgáltat adatot.
(7) A Honvédség központi személyügyi szerve, valamint a rendvédelmi szervek a hivatásos, szerződéses, vagy önkéntes
tartalékos állományba felvettekről, valamint szolgálati viszonyuk megszűnéséről a hadkötelezettség fennállása idején
a rájuk vonatkozó behívhatósági korhatárig minden hónap 5. napjáig szolgáltat adatot.
(8) A nemzetbiztonsági szolgálatok hivatásos állománya vonatkozásában a (4) és (7) bekezdés szerinti adatszolgáltatási
kötelezettséget és az adatok védelméhez szükséges különös biztonsági követelményeket a nemzetbiztonsági
szolgálatokról szóló 1995. évi CXXV. törvény 28. § (2) bekezdése szerinti együttműködési megállapodás határozza
meg.
11. § (1) A hadkötelezettség bevezetése esetén, a hadkötelezettség fennállása idejéig, a 40. életévüket tárgyév december 31-ig 
be nem töltő hadkötelesekre vonatkozóan a Honvédség katonai igazgatási és központi adatfeldolgozó szerve számára 
az e §-ban meghatározott szervek szolgáltatnak adatot. Az e §-ban meghatározott adatszolgáltatási kötelezettség
– a (4) és (5) bekezdésben meghatározottak kivételével – nem érinti a 10. §-ban meghatározott adatszolgáltatási
kötelezettség teljesítését.
(2) A személyiadat- és lakcímnyilvántartás központi szerve minden hónap 5. napjáig adatot szolgáltat az (1) bekezdés
szerinti azon Magyarországon élőkről, akiknek van magyarországi lakóhelye, vagy – ennek hiányában – tartózkodási
helye, de bejelentették három hónapon túli külföldi tartózkodásukat, vagy onnan történt visszatérésüket.
(3) A választási szerv adatot szolgáltat azokról az (1) bekezdés szerinti személyekről, akiket országgyűlési, európai
parlamenti vagy helyi önkormányzati képviselőjelöltként, polgármesterjelöltként, kisebbségi önkormányzati
képviselőjelöltként nyilvántartásba vettek vagy annak megválasztottak, illetve megbízatásuk megszűnt,
a hadkötelezettség elrendelésétől számított 5 napon belül, valamint a hadkötelezettség fennállásának idején
a nyilvántartásba vételt, a megválasztást, vagy a megbízatás megszűnését követő 8 napon belül.
(4) A személyiadat- és lakcímnyilvántartás központi szerve a hadköteles nyilvántartásban nyilvántartott adatok
pontosításához adatot szolgáltat az (1) bekezdés szerinti személy elhalálozásáról minden hónap 5. napjáig.
(5) Az állampolgársági ügyekért felelős miniszter az állampolgárságról való lemondásról minden hónap 5. napjáig
szolgáltat adatot.
7. Egyedi adatszolgáltatások 12. § (1) A behívás, illetve a meghagyásba helyezés tervezése és végrehajtása céljából a 40. életévüket tárgyév december
31-éig be nem töltő potenciális hadkötelesekre, kiképzett tartalékosokra és hadkötelesekre vonatkozóan az e §-ban
meghatározott szervek szolgáltatnak adatot.
(2) A jogszabály alapján meghagyásba bevont szervezet a Honvédség katonai igazgatási és központi adatfeldolgozó
szerve részére szolgáltatja
a) békében, 3 évente január 31-éig a 3. mellékletben meghatározott adatokat,
b) a hadkötelezettség bevezetését követő 5 napon belül a 3. mellékletben meghatározott adatokat, valamint
a meghagyásban érintett hadköteles 1. melléklet A) pont a)–e) alpontjában és U) pontjában meghatározott
adatait.
(3) Ha a (2) bekezdés szerinti adatszolgáltatást érintő adatokban változás történik, teljes adatszolgáltatást kell teljesítenie
a változást követő 8 napon belül.
(4) Az első adatszolgáltatást a kormányrendeletben kijelölt szervezetek e törvény hatálybalépését követő 6 hónapon
belül, az egyedileg kijelölt szervezetek a kijelölést követő 30 napon belül teljesítik.
8. Megkeresésre történő adatszolgáltatások 13. § A jegyző közreműködik
a) a Honvédség katonai igazgatási és központi adatfeldolgozó szervének megkeresésére a települési önkormányzat
illetékességi területén bejelentett lakóhellyel rendelkező kiképzett tartalékosok, potenciális hadkötelesek lakcímés anyakönyvi adatainak pontosításában,
b) a hadkötelezettség fennállása idején a sorozó központ megkeresésére a települési önkormányzat illetékességi
területén bejelentett lakóhellyel rendelkező hadkötelesek személyazonosító, lakcím- és anyakönyvi adatainak
pontosításában.
14. § (1) A Honvédség katonai igazgatási és központi adatfeldolgozó szerve megkeresésére, a megkeresésben szereplő
személyekről 8 napon belül adatot szolgáltat a nyilvántartás pontosításához
a) a személyiadat- és lakcímnyilvántartás központi szerve, a 10. § (2) bekezdésében meghatározott adatokról,
b) a rendvédelmi szerv az állományában hivatásos szolgálatot teljesítők 10. § (4) bekezdésben meghatározott
adatairól,
c) az állampolgársági ügyekért felelős miniszter a 10. § (6) bekezdésében meghatározott adatokról,
d) a Honvédség központi személyügyi szerve, valamint a rendvédelmi szerv a 11. § (7) bekezdése szerinti adatokról,
e) a választási szerv a 11. § (3) bekezdése szerinti adatokról,
f) a jogszabály alapján meghagyásba bevont szervezet a meghagyásban érintett személyek 12. § (2) bekezdés
b) pontjában meghatározott adatairól,
g) a kezelést végző orvos a katonai szolgálatra való alkalmasság megállapítása érdekében az 1. melléklet F) pont
a) és c) alpont, G), H), I) és S) pont szerinti adatokról.
(2) A Honvédség katonai igazgatási és központi adatfeldolgozó szerve megkeresésére, a megkeresésben szereplő
hadkötelesekről 8 napon belül adatot szolgáltat a személyiadat- és lakcímnyilvántartás központi szerve a 11. §
(2) bekezdésben meghatározott adatokról.
9. Az adatszolgáltatás költsége, azonosító adatai 15. § A 6–8. alcímben meghatározott adatszolgáltatások térítésmentesek.
16. § A 6–8. alcímben szolgáltatott adatokat
a) a személyi azonosító alkalmazásával, annak hiányában a természetes személyazonosító adatokkal szolgáltatja
az állampolgársági ügyekért felelős miniszter, a személyiadat- és lakcímnyilvántartás központi szerve és a
Honvédség központi személyügyi szerve,
b) a természetes személyazonosító adatokkal szolgáltatja minden további adatszolgáltató.
MÁSODIK RÉSZ
A KATONAI SZOLGÁLATI KÖTELEZETTSÉG JÁRULÉKOS KÖTELEZETTSÉGEI
V. FEJEZET
SZEMÉLYES KÖTELEZETTSÉGEK 10. Személyes adatszolgáltatási kötelezettség
17. § A hadkötelezettség bevezetését követően a rá vonatkozó behívhatósági korhatárt be nem töltött hadköteles
a nyilvántartott adatok pontosításához a lakóhelye szerint illetékes jegyzőnek és a katonai igazgatási központnak
– azok megkeresésére – köteles adatot szolgáltatni a katonai szolgálat tervezését és teljesítését befolyásoló,
az 1. melléklet A)–F) és T) pontjában meghatározott adatairól.
11. Bejelentési kötelezettség 18. § (1) A hadköteles a 17. § szerinti adatszolgáltatást követően az abban foglalt adatokat érintő változást a rá vonatkozó
behívhatósági korhatár betöltéséig bejelenteni tartozik, valamint bejelenteni köteles az 1. melléklet R) pont g) alpontja 
szerinti félbeszakítási ok megszűnését.
(2) Az (1) bekezdésben meghatározott kötelezettség nem terheli azt a hadkötelest, aki a szolgálat teljesítése alóli
felmentéséről értesítést kapott.
(3) A hadköteles az (1) bekezdésben meghatározott adatokat a sorozó központnak jelenti be a változást követő 8 napon
belül írásban vagy – személyes megjelenés esetén – szóban. A változások bejelentéséhez csatolni kell, személyes
megjelenés esetén pedig be kell mutatni, a megfelelő okiratot vagy annak hiteles másolatát.
12. Megjelenési kötelezettség 19. § (1) A hadkötelesnek a sorozó központ felhívására a megjelölt helyen és időben meg kell jelennie adatainak ellenőrzése
és egyeztetése, katonai alkalmasságának megállapítása, orvosi vizsgálat, valamint gyógykezelés céljából.
(2) A rá vonatkozó behívhatósági korhatárt be nem töltött hadköteles a katonai szolgálatra való egészségi alkalmasság
elbírálásával összefüggő orvosi, szakorvosi vizsgálatnak köteles magát alávetni, és e célból a sorozó központ,
a sorozóbizottság, vagy a jegyző által meghatározott gyógyintézetben és időpontban megjelenni.
(3) A hadköteles a sorozó központ felhívására köteles megjelenni a katonai okiratok átvétele, illetve visszaadása céljából.
A hadköteles az okiratok átvételét, megőrzését, és visszaadását nem tagadhatja meg.
(4) Aki megjelenési kötelezettségének önhibájából nem tesz eleget, azt a sorozó központ vezetőjének határozata szerint
a rendőrség elővezeti.
13. Személyes kötelezettség teljesítése a kötelezett akadályoztatása esetén
20. § Ha a hadköteles a 17. §, a 18. § (1) bekezdése, vagy a 19. § (1)–(3) bekezdése szerinti kötelezettség teljesítésében
akadályozva van, helyette közeli hozzátartozója a rokonsági fok igazolásával, vagy a törvényes képviselője,
meghatalmazottja is teljesítheti – az akadályoztatás okának megjelölésével – a bejelentési kötelezettséget.
HARMADIK RÉSZ
A HONVÉDELMI ÁGAZATBAN HASZNÁLT IGAZOLVÁNYOKKAL KAPCSOLATOS ADATKEZELÉS
VI. FEJEZET
A HONVÉDELMI ÁGAZATBAN HASZNÁLT IGAZOLVÁNYOK ADATTARTALMA ÉS NYILVÁNTARTÁSA
14. A katonai igazolvány kiadásával kapcsolatos adatkezelés 21. § (1) A Honvédség katonai igazgatási és központi adatfeldolgozó szerve a hadköteles katonák szolgálati jogviszonyának és
személyazonosságának igazolására szolgáló katonai igazolványának kiadása céljából a 4. melléklet szerinti adatokat
kezeli a hadkötelezettség fennállása idején.
(2) A hadköteles katonák igazolványa tartalmazza:
a) a tulajdonos nevét és a 4. melléklet C)–E) és G)–H) pontjai szerinti adatokat,
b) a hadköteles katona katonai szervezetének megnevezését, a szervezet bélyegzőlenyomatát,
c) a katonai igazolvány egyedi azonosítóját és érvényességi idejét,
d) a katonai igazolvány kiállításának időpontját,
e) a kiállító katonai szervezet megnevezését, bélyegzőlenyomatát és vezetőjének aláírását,
f) az igazolvány megnevezését.
(3) A Honvédség katonai igazgatási és központi adatfeldolgozó szerve, és a hadköteles katona szolgálati beosztása szerint 
illetékes katonai szervezet a kiadott katonai igazolványokról a hadkötelezettség fennállása idején nyilvántartást vezet,
amely az (1) bekezdés és a (2) bekezdés c)–e) pontja szerinti adatokat tartalmazza.
(4) A nyilvántartásból – ha törvény eltérően nem rendelkezik – az információs önrendelkezési jogról és az
információszabadságról szóló törvényben meghatározottakon túl adatszolgáltatás nem teljesíthető.
15. A honvédségi szolgálati, kormánytisztviselői és közalkalmazotti igazolvány kiadásával kapcsolatos
adatkezelés
22. § (1) A Honvédség katonai igazgatási és központi adatfeldolgozó szerve a hivatásos-, a szerződéses- és az önkéntes
tartalékos katonák, valamint a honvéd tisztjelöltek és honvéd altiszt-jelöltek szolgálati jogviszonya fennállásának
igazolására szolgáló szolgálati igazolványának, valamint a Honvédség személyi állományába tartozást igazoló
kormánytisztviselői és közalkalmazotti igazolvány kiadása érdekében a 4. melléklet szerinti adatokat kezeli a
Honvédséggel fennálló szolgálati-, kormánytisztviselői- és közalkalmazotti jogviszony időtartama alatt.
(2) A szolgálati igazolvány, a kormánytisztviselői és a közalkalmazotti igazolvány tartalmazza:
a) az igazolvány megnevezését,
b) a tulajdonos nevét és a 4. melléklet E)–H) pontjai szerinti adatokat,
c) az igazolvány egyedi azonosítóját és érvényességi idejét,
d) az igazolvány kiállításának dátumát,
e) az igazolványt kiállító szervezet megnevezését,
f) Magyarország címerét,
g) a Honvédség emblémáját.
(3) A (2) bekezdés a), b) és e) pontja szerinti adatokat az igazolvány angol és magyar nyelven is tartalmazza.
(4) A kiadott igazolványokról az (1) bekezdésben meghatározott időtartamban a Honvédség katonai igazgatási és
központi adatfeldolgozó szerve nyilvántartást vezet, amely tartalmazza az (1) bekezdés és a (2) bekezdés c) és d) pontja 
szerinti adatokat.
(5) A nyilvántartásból – ha törvény eltérően nem rendelkezik – az információs önrendelkezési jogról és az
információszabadságról szóló törvényben meghatározottakon túl adatszolgáltatás nem teljesíthető.
16. A katonai nyugdíjas igazolvány kiadásával kapcsolatos adatkezelés
23. § (1) A Honvédség katonai igazgatási és központi adatfeldolgozó szerve a tényleges katona állományból nyugállományba
helyezett személyek Honvédség által biztosított ellátások igénybevétele érdekében jogosultságuk igazolására
szolgáló katonai nyugdíjas igazolványának kiadása céljából e személyek 4. melléklet szerinti adatait kezeli a
jogosultság fennállása alatt.
(2) A katonai nyugdíjas igazolvány tartalmazza:
a) a tulajdonos nevét és a 4. melléklet E)–I) pontja szerinti adatokat,
b) a katonai nyugdíjas igazolvány egyedi azonosítóját és érvényességi idejét,
c) a katonai nyugdíjas igazolvány kiállításának dátumát,
d) a katonai nyugdíjas igazolványt kiállító szervezet megnevezését,
e) Magyarország címerét,
f) a Honvédség emblémáját,
g) az igazolvány megnevezését.
(3) A (2) bekezdés a), d) és g) pontja szerinti adatokat az igazolvány angol és magyar nyelven is tartalmazza.
(4) Aki szolgálati járandóságban részesül a Magyar Honvédség hivatásos és szerződéses állományú katonáinak
jogállásáról szóló törvényből eredő jogosultságait a katonai nyugdíjas igazolvánnyal gyakorolja.
(5) A kiadott katonai nyugdíjas igazolványokról a Honvédség katonai igazgatási és központi adatfeldolgozó szerve
az (1) bekezdésben meghatározott időtartamban nyilvántartást vezet, amely tartalmazza az (1) bekezdés és
a (2) bekezdés b) és c) pontja szerinti adatokat.
(6) A nyilvántartásból – ha törvény eltérően nem rendelkezik – az információs önrendelkezési jogról és az
információszabadságról szóló törvényben meghatározottakon túl adatszolgáltatás nem teljesíthető.
17. Az ideiglenes szolgálati igazolvány kiadásával kapcsolatos adatkezelés
24. § (1) A Honvédség katonai igazgatási és központi adatfeldolgozó szerve a Honvédség hivatásos és szerződéses katona
állománya részére kiadott, a szolgálati jogviszony igazolására szolgáló, ideiglenes szolgálati igazolványok központi
nyilvántartása céljából e személy 4. melléklet A), B), E), F) és J) pontja szerinti adatait kezeli a szolgálati igazolvány
kiadásáig.
(2) Az ideiglenes szolgálati igazolvány tartalmazza:
a) a tulajdonos nevét és a 4. melléklet E)–G) pontja szerinti adatokat,
b) Magyarország címerét,
c) a Honvédség emblémáját,
d) az igazolvány megnevezését,
e) a „hivatásos vagy szerződéses katona” feliratot,
f) az igazolvány egyedi azonosítóját,
g) az igazolvány érvényességének idejét,
h) az igazolvány kiállításának dátumát,
i) a kiállító szervezet megnevezését,
j) a kiállító személyügyi szerv bélyegzőlenyomatát.
(3) Az ideiglenes szolgálati igazolványról a Honvédség katonai igazgatási és központi adatfeldolgozó szerve az
(1) bekezdésben meghatározott időtartamban nyilvántartást vezet, amely tartalmazza az (1) bekezdés és a
(2) bekezdés f)–i) pontja szerinti adatokat.
(4) A nyilvántartásból – ha törvény eltérően nem rendelkezik – az információs önrendelkezési jogról és az
információszabadságról szóló törvényben meghatározottakon túl adatszolgáltatás nem teljesíthető.
18. A személyi igazolójegy kiadásával kapcsolatos adatkezelés 25. § (1) A Honvédség katonai igazgatási és központi adatfeldolgozó szerve a Honvédség tényleges katona állománya részére
a katonai cselekmények időszakában történő azonosítás és segítségnyújtás biztosítása érdekében a szolgálati
jogviszony időtartama alatt személyi igazolójegy kiadása céljából e személy 4. melléklet B), F) és J) pont szerinti adatait, 
továbbá társadalombiztosítási azonosító jelét, vércsoportját és RH faktorát kezeli.
(2) A személyi igazolójegy tartalmazza:
a) a tulajdonos nevét, és a 4. melléklet J) pontja szerinti adatot,
b) a HUNGARY feliratot,
c) a tulajdonos vércsoportját és RH faktorát.
(3) A személyi igazolójegyekről a Honvédség katonai igazgatási és központi adatfeldolgozó szerve az (1) bekezdésben
meghatározott időtartamban nyilvántartást vezet, amely tartalmazza az (1) bekezdés és a (2) bekezdés c) pontja
szerinti adatokat, a tulajdonos társadalombiztosítási azonosító jelét, valamint az igazolójegy kiállításának dátumát.
(4) A nyilvántartásból – ha törvény eltérően nem rendelkezik – az információs önrendelkezési jogról és az
információszabadságról szóló törvényben meghatározottakon túl adatszolgáltatás nem teljesíthető.
NEGYEDIK RÉSZ
GAZDASÁGI- ÉS ANYAGI SZOLGÁLTATÁSOK VII. FEJEZET
A GAZDASÁGI- ÉS ANYAGI SZOLGÁLTATÁSI KÖTELEZETTSÉGGEL KAPCSOLATOS NYILVÁNTARTÁS 
ÉS ADATSZOLGÁLTATÁS
19. Gazdasági- és anyagi szolgáltatás adatainak nyilvántartása 26. § A honvédelem feladatainak végrehajtása körében, az igénybevevő igényének teljesítése érdekében az igénybevétel
tervezéséhez szükséges adatokról a Honvédség katonai igazgatási és központi adatfeldolgozó szerve, valamint
a katonai igazgatási központ nyilvántartást vezet a kormányrendeletben meghatározott ingatlanokról, technikai
eszközökről és szolgáltatásokról. Az ingatlanokról és szolgáltatásokról nyilvántartható adatokat az 5. melléklet,
a technikai eszközökről nyilvántartható adatokat a 6. melléklet tartalmazza.
20. Adatszolgáltatás a gazdasági- és anyagi szolgáltatások nyilvántartásához
27. § (1) A honvédelem feladatainak végrehajtása érdekében az igénybevétel tervezéséhez a Honvédség katonai igazgatási
és központi adatfeldolgozó szerve megkeresése alapján a törvényben meghatározott adatkörben adatszolgáltatást
teljesít a központi közúti közlekedési nyilvántartó szerv és a hajózási hatóság.
(2) A katonai igazgatási központ megkeresése alapján adatszolgáltatást teljesít az 5. és 6. mellékletben meghatározott
adatokról
a) a gazdasági és anyagi szolgáltatásra törvényben meghatározottak szerint kötelezett ingatlan, szolgáltatás,
technikai eszköz tulajdonosa, birtokosa, az azzal rendelkezni jogosult,
b) a jegyző az illetékességi területén lévő ingatlanokra és szolgáltatásokra vonatkozóan a gazdasági és anyagi
szolgáltatásra kötelezett adatszolgáltatása alapján. 28. § Az adatszolgáltatás során – a rendkívüli állapot és szükségállapot időszakán kívül – nem kérhető a szolgáltatásra
kötelezettől az üzletvitelével kapcsolatos olyan adat, amely nem függ össze a szolgáltatás teljesítésével. Nem kérhetők
különösen
a) a vállalkozás gazdaságossági mutatóira vonatkozó,
b) a hitel- és tőkekapcsolatokra vonatkozó,
c) az adózással összefüggő pénzügyi mutatókra vonatkozó,
d) a jogvédelem alá eső szellemi alkotásokra vonatkozó,
e) a szerződéssel lekötött kapacitásokra vonatkozó, és
f) a kártalanítással össze nem függő bér- és társadalombiztosítási
adatok.
29. § (1) A nyilvántartott adatokat a nyilvántartásból törölni kell, ha a honvédelmi feladat végrehajtásához az
adatszolgáltatásra kötelezett ingatlanra, szolgáltatásra, technikai eszközre a továbbiakban már nincs szükség.
(2) Az adatszolgáltatásra kötelezett bejelentése alapján kell törölni az adatokat, ha
a) az ingatlannal, szolgáltatással már nem rendelkezik,
b) a technikai eszközt időközben forgalomból kivonták vagy azzal már nem rendelkezik.
30. § Az e fejezet szerinti adatszolgáltatást térítésmentesen kell biztosítani.
ÖTÖDIK RÉSZ
KATONAI SZOLGÁLATRA VALÓ EGÉSZSÉGI ALKALMASSÁG MEGÁLLAPÍTÁSA
VIII. FEJEZET
ALKALMASSÁG MEGÁLLAPÍTÁSÁNAK ELŐKÉSZÍTÉSE 21. Előzetes alkalmasság megállapítása
31. § A kiképzett tartalékos egészségi alkalmassága a hivatásos-, szerződéses-, vagy önkéntes tartalékos jogviszony
megszűnésekor érvényes, a személyügyi nyilvántartásban szereplő, egészségügyi alkalmassága alapján kerül
folyamatosan rögzítésre a hadköteles nyilvántartásban.
32. § (1) A sorozás előkészítése érdekében a sorozó szak-főorvos már béke idején
a) a behívhatósági korhatárt be nem töltött kiképzett tartalékosok és potenciális hadkötelesek előzetes egészségi
alkalmasságát
aa) a sorkatonai szolgálatból leszerelés időpontjában érvényes egészségi alkalmasság,
ab) ha a hadköteles korú katonai szolgálatra tervezhető személy egészségi alkalmassága 2005. január 1. előtti
sorozás alkalmával megállapításra került, annak eredménye, valamint
ac) a 14. § (1) bekezdés g) pont szerinti adatszolgáltatás,
b) a katonai szolgálatra tervezhető hadkötelesek előzetes egészségi alkalmasságát a 10. § (5) bekezdés, a 14. §
(1) bekezdés g) pontja, a 17. §, a 18. § (1) bekezdés és a 31. § szerint rendelkezésre álló adatok
alapján állapítja meg.
(2) Az előzetes egészségügyi alkalmasság vizsgálata során megállapítható fokozatok:
a) sorozásra tervezhető,
b) katonai szolgálatra várhatóan alkalmatlan,
c) sorozás alól mentes.
(3) Béke idején az előzetes alkalmasság megállapításához a Honvédség katonai igazgatási és központi adatfeldolgozó
szerve kizárólag saját bázisán biztosít hozzáférést a hadköteles nyilvántartáshoz a sorozó szak-főorvos részére.
IX. FEJEZET
ALKALMASSÁG MEGÁLLAPÍTÁSA 22. Sorozás alóli mentesítés
33. § (1) A hadkötelezettség bevezetését követően a sorozó szak-főorvos – szakorvosi igazolás alapján – 32. § (2) bekezdés
c) pontja szerint tett javaslatára a Honvédség katonai igazgatási és központi adatfeldolgozó szerve határozatban
állapítja meg a sorozás alóli mentesítését annak a hadkötelesnek, aki
a) mozgásképtelen,
b) önmaga ellátására képtelen,
c) szellemi fogyatékossága vagy elmebetegsége miatt magatehetetlen,
d) siket, néma vagy siketnéma, nagyothalló vagy beszédfogyatékos,
e) vak, vagy egyik szeme hiányzik,
f) akinek bármelyik végtagja teljesen működésképtelen vagy hiányzik.
(2) Az (1) bekezdés szerinti határozatot a hadkötelesnek írásban kézbesíteni kell.
23. Sorozás 34. § Sorozásra kell tervezni azt a hadkötelest,
a) akinek a katonai szolgálatra történő behívását tervezik, és egészségi alkalmassága még nem került
megállapításra, vagy
b) aki fegyver nélküli katonai szolgálat engedélyezése iránti kérelmet nyújtott be és nem töltötte be a rá vonatkozó
behívhatósági korhatárt. 35. § (1) A hadkötelesnek – a 33. §-ban és 38. §-ban foglalt esetet kivéve – sorozás céljából meg kell jelennie a sorozó központ
felhívásában megjelölt helyen és időben.
(2) A sorozáson megjelenő hadköteles az egészségi alkalmasságának megállapításához a sorozó központ felhívásában
meghatározott orvosi igazolást köteles magával vinni és a sorozóbizottságnak bemutatni.
36. § (1) A sorozást első- és másodfokú sorozóbizottság végzi.
(2) Az elsőfokú sorozóbizottság elnöke a Honvédség katonai igazgatási és központi adatfeldolgozó szervének vezetője
által kijelölt katona, tagja
a) a 38. §-ban foglalt esetben a belgyógyász sorozó szakorvos,
b) a hadköteles személyes megjelenéssel történő sorozása esetén a belgyógyász és a sebész sorozó szakorvos,
valamint a pszichológus.
(3) Az elsőfokú sorozóbizottság munkájában a sorozó központ vezetője igényének megfelelően a sorozás helye szerinti
település polgármestere, a fővárosban a főpolgármester által határozatban kijelölt kisegítő személyek vesznek részt.
(4) Az elsőfokú sorozóbizottság orvos tagjait a sorozó központ vezetőjének megkeresése alapján az orvost foglalkoztató
egészségügyi intézet vezetője, illetve a területileg illetékes egészségügyi államigazgatási szerv jelöli ki.
(5) Az elsőfokú sorozóbizottság munkájában a beosztás tervezésével kapcsolatos véleményezési joggal részt vesznek a
hadköteleseket fogadó katonai szervezetek képviselői, valamint részt vehet a hadköteles lakóhelye szerinti
polgármester képviselője.
(6) A másodfokú sorozóbizottság elnöke a Honvéd Vezérkar főnöke által kijelölt katona, tagja a Honvédség központi
egészségügyi szervezetének alkalmasságvizsgáló orvosa és pszichológusa, a sorozó központ sorozó szak-főorvosa.
(7) A másodfokú sorozóbizottság munkájában a Honvédség katonai igazgatási és központi adatfeldolgozó szervének
vezetője által kijelölt kisegítő személyek vesznek részt.
37. § (1) A sorozóbizottság az egészségi állapot alapján dönt a hadköteles katonai alkalmasságának fokozatáról, a személyi
adottságok, és a képzettség figyelembevételével megállapítja a tervezett beosztását, a behívás tervezett idejét és
helyét.
(2) A sorozáskor megállapítható katonai alkalmassági fokozatok: „katonai szolgálatra alkalmas”, „katonai szolgálatra
ideiglenesen alkalmatlan” és „katonai szolgálatra alkalmatlan”.
(3) Ha a sorozáskor a hadköteles katonai alkalmassági fokozatát múló jellegű fogyatékossága, vagy betegsége miatt nem
lehet megállapítani, a sorozóbizottság a gyógyulás várható időpontjáig, de legfeljebb egy év időtartamra „a katonai
szolgálatra ideiglenesen alkalmatlan” fokozatba helyezi.
(4) Az ideiglenesen alkalmatlanná minősítés legfeljebb két egymást követő esetben ismételhető meg, ezt követően
a hadköteles katonai alkalmasságát véglegesen el kell bírálni.
38. § (1) Az első fokú sorozóbizottság, a sorozó szak-főorvos 32. § (2) bekezdés a) pontja szerinti javaslata, valamint a 10. §
(5) bekezdés, a 14. § (1) bekezdés g) pontja, a 17. §, a 18. § (1) bekezdés és a 31. § szerint rendelkezésre álló adatok
alapján, személyes megjelenés nélkül sorozza a 7. § szerinti hadkötelest.
(2) Az alkalmasság-megállapítás időpontja előtt 8 nappal az (1) bekezdés szerinti hadkötelest a sorozóbizottság írásban
tájékoztatja a sorozás tervezett időpontjáról.
39. § (1) A sorozóbizottság a sorozás eredményéről határozatot hoz, amelyet a hadkötelesnek írásban is kézbesíteni kell.
(2) Az elsőfokú sorozóbizottság határozata ellen a Honvédség katonai igazgatási és központi adatfeldolgozó szervéhez
benyújtott fellebbezésnek van helye. A fellebbezést a határozat hadköteles részére való kézbesítéstől számított
8 napon belül lehet benyújtani. E határidő jogvesztő. Fellebbezésnek csak a határozat katonai szolgálatra való
alkalmasság megállapítására vonatkozó része ellen van helye.
(3) A fellebbezést a másodfokú sorozóbizottság bírálja el. A jogerős másodfokú határozat bírósági felülvizsgálatára
irányuló keresetlevél benyújtásának a katonai szolgálat teljesítésére nincs halasztó hatálya, de a hadköteles a
keresetlevélben a behívás elhalasztását kérheti.
(4) A sorozóbizottság jogerős határozata a hadkötelezettség megszűnésével vagy a hadköteles katonai
szolgálatteljesítési kötelezettsége felső korhatárának elérésével veszíti hatályát.
(5) Besorozott az a hadköteles, akinek a katonai szolgálatra való alkalmasságát megállapították és katonai szolgálatra
alkalmas fokozatot kapott.
40. § A hadköteles a rá vonatkozó behívhatósági korhatár eléréséig kérheti a katonai szolgálatra való egészségi
alkalmasságának újbóli megállapítását, ha egészségi állapotában az alkalmasságát érintő változás állt be.
A kérelemhez csatolni kell az egészségi állapot megváltozását tanúsító orvosi igazolást. A kérelmet a Honvédség
katonai igazgatási és központi adatfeldolgozó szerve bírálja el a sorozó szak-főorvos javaslatának ismeretében.
41. § A sorozó központ ismételten sorozásra rendeli azt a katonai szolgálatra tervezhető hadkötelest,
a) akinek a katonai szolgálatát egészségi okból félbeszakították, a szolgálat folytatásának megkezdése előtt,
b) aki az egészségi állapotában történt változás miatt a katonai szolgálatra való alkalmasságának újbóli
megállapítását kérte és a csatolt orvosi igazolás alapján a sorozó központ parancsnoka a kérelmének helyt adott,
c) aki a sorozáson katonai szolgálatra „ideiglenesen alkalmatlan” minősítést kapott, és a minősítéstől számított
legalább 1 év elteltével,
d) aki a sorozásról távol maradt,
e) akit egészségi okból a bevonulás napján a bevonulási helyről elbocsátottak.
42. § A sorozás lebonyolításához, a hadköteles nyilvántartás egyeztetéséhez és ellenőrzéséhez megfelelően berendezett
helyiséget a sorozó központ megkeresése alapján a polgármester biztosítja.
HATODIK RÉSZ
ZÁRÓ RENDELKEZÉSEK X. FEJEZET
A TÖRVÉNY HATÁLYBALÉPÉSE ÉS VÉGREHAJTÁSA
24. Felhatalmazások 43. § (1) Felhatalmazást kap a Kormány, hogy rendeletben állapítsa meg
a) a Magyar Honvédség központi irattározásra kijelölt szervét, annak feladat- és hatásköreit,
b) a meghagyással kapcsolatos eljárásnak és a meghagyásba bevont szervek besorolásának a szabályait.
(2) Felhatalmazást kap a honvédelemért felelős miniszter, hogy rendeletben állapítsa meg a katonai igazolvány,
a személyi igazoló jegy és a katonai nyugdíjas igazolvány kiadásával, nyilvántartásával kapcsolatos szabályokat.
25. Hatálybalépés 44. § Ez a törvény 2012. január 1-jén lép hatályba.
26. Módosító rendelkezések 45. § (1) A Magyar Köztársaság területén szolgálati céllal tartózkodó külföldi fegyveres erők, valamint a Magyar Köztársaság
területén felállított nemzetközi katonai parancsnokságok és állományuk nyilvántartásáról, valamint jogállásukhoz
kapcsolódó egyes rendelkezésekről szóló 2011. évi XXXIV. törvény (a továbbiakban: Küfetv.) preambuluma helyébe
a következő rendelkezés lép:
„Az Országgyűlés a Magyarország területén szolgálati céllal tartózkodó külföldi fegyveres erők, és a Magyarország
területén felállított nemzetközi katonai parancsnokságok és állományuk jogállásának teljes körű biztosítása
érdekében a következő törvényt alkotja:”
(2) A Küfetv. 1. § (1) bekezdése helyébe a következő rendelkezés lép:
„(1) E törvényben foglaltakat kell alkalmazni a Magyarország területén szolgálati céllal tartózkodó külföldi fegyveres
erőkre, a Magyarország területén felállított nemzetközi katonai parancsnokságokra és azok állományának tagjaira,
továbbá – a rájuk vonatkozó rendelkezések tekintetében – az állomány tagjainak Magyarország területén tartózkodó
hozzátartozóira.”
(3) A Küfetv. 3. § (1) és (2) bekezdése helyébe a következő rendelkezés lép:
„(1) Külföldi fegyveres erőnek Magyarország területére történő belépését és tartózkodását szolgálati célúnak kell
tekinteni, ha az az Alaptörvény 47. cikk (1)–(3) bekezdése alapján engedélyezett.
(2) Szolgálati célúnak minősül a külföldi fegyveres erő állománya tagjának Magyarország területére történő belépése,
a) ha az Alaptörvény 47. cikk (1)–(3) bekezdése alapján engedélyezett, vagy
b) – amennyiben az nem tartozik az Alaptörvény 47. cikk (1)–(3) bekezdés hatálya alá – ha az az állomány tagjának
hivatalos vagy szolgálati feladatai ellátása érdekében történik, és a belépésről, valamint a szolgálati célról az állományt
küldő állam illetékes hatósága a honvédelemért felelős miniszter által vezetett minisztériumot katonadiplomáciai
úton, a belépés tervezett idejét legalább 3 nappal megelőzően értesíti.”
(4) A Küfetv. 4. § (1) bekezdés d) pontja helyébe a következő rendelkezés lép:
(A Magyar Honvédség központi adatfeldolgozó szerve nyilvántartást vezet)
„d) a Magyarország területén felállított nemzetközi katonai parancsnokságokról és az azokhoz tartozó, és
Magyarország területén szolgálatot teljesítő állomány tagjairól a nemzetközi katonai parancsnokságnak
Magyarország által nemzetközi szervezetként történő elismeréséig.”
(5) A Küfetv. 4. § (5) bekezdés nyitó szövegrésze helyébe a következő rendelkezés lép:
„Az (1) bekezdés d) pontjában meghatározott nyilvántartás a Magyarország területén felállított nemzetközi katonai
parancsnokságokhoz tartozó és Magyarország területén szolgálatot teljesítő állomány tagja alábbi adatait
tartalmazza:”
(6) A Küfetv. 4. § (7) bekezdés c) pontja helyébe a következő rendelkezés lép:
[Az (1) bekezdésben meghatározott nyilvántartás vezetésének célja:)]
„c) Magyarországnak a külföldi fegyveres erők Magyarország területén történő tartózkodásával összefüggő
honvédelmi és nemzetbiztonsági védelmének hatékony ellátása.”
(7) A Küfetv. 5. § (1) bekezdés helyébe a következő rendelkezés lép:
„(1) A Magyar Honvédség központi adatfeldolgozó szerve a NATO- és PfP-állomány, a Magyarország területén
felállított nemzetközi katonai parancsnoksághoz tartozó és Magyarország területén szolgálatot teljesítő állomány
tagja részére e jogállásának igazolására, valamint egyes, a nemzetközi jog és a magyar jogszabályok által biztosított
jogosultságainak és mentességeinek érvényesítéséhez az állomány tagjának erre vonatkozó írásbeli kérelmére,
a 4. §-ban foglalt nyilvántartás adatai alapján igazolványt állít ki. Az igazolvány az abban foglalt adatokat közhitelűen
igazolja.”
(8) A Küfetv. 6. § (3) bekezdés b) pontja helyébe a következő rendelkezés lép:
[A 4. § (1) bekezdés d) pontjában meghatározott, a Magyar Köztársaság területén felállított nemzetközi katonai
parancsnokságokra és azok állományának tagjaira vonatkozó nyilvántartásokban foglalt adatokat, amennyiben
a nemzetközi katonai parancsnokságot a Magyar Köztársaság nemzetközi szervezetként nem ismerte el, ]
„b) a Magyarország területén felállított, azonban Magyarország által nemzetközi szervezetként el nem ismert
nemzetközi katonai parancsnokság vagy annak magyarországi székhelyének, illetve képviseletének megszűnéséről
szóló, a honvédelemért felelős miniszter által vezetett minisztérium által kiállított nyilatkozat kézhezvételéig”
(kell megőrizni.)
(9) A Küfetv. 6. § (4) és (5) bekezdése helyébe a következő rendelkezés lép:
„(4) Amennyiben a Magyarország területén felállított nemzetközi katonai parancsnokságot Magyarország nemzetközi
szervezetként ismeri el, a Magyar Honvédség központi adatfeldolgozó szerve a 4. § (1) bekezdés d) pontjában
meghatározott nyilvántartásokban foglalt adatokat – a (3) bekezdés a) pontjában hivatkozott értesítés kézhezvételét
követően, az adatok megsemmisítését megelőzően – átadja a külpolitikáért felelős miniszter által vezetett
minisztérium részére.
(5) A Magyarország területén felállított, és Magyarország által nemzetközi szervezetként elismert nemzetközi katonai
parancsnokságokat a külpolitikáért felelős miniszter által vezetett minisztérium a Magyarországon képviselettel
rendelkező nemzetközi szervezetek jegyzékében, azok állományának tagjait pedig a Magyarországon képviselettel
rendelkező nemzetközi szervezetek tisztviselőinek jegyzékében tartja nyilván.”
(10) A Küfetv. 7. § (1) bekezdése helyébe a következő rendelkezés lép:
„(1) A 4. § (1) bekezdésben meghatározott nyilvántartásokban foglalt adatok – a (2) bekezdésben foglaltak kivételével
– a Magyarország területén szolgálati céllal tartózkodó külföldi fegyveres erők és azok állománya, valamint a
Magyarország területén felállított nemzetközi katonai parancsnokságok nemzetbiztonsági védelmének, valamint
Magyarország honvédelmi érdekeinek biztosítása, továbbá a nemzetközi katonai parancsnokságok felállításában
érintett nemzetközi szervezetekkel történő kapcsolattartásra tekintettel nem hozhatók nyilvánosságra.”
(11) A Küfetv. 7. § (2) bekezdés c) és d) pontja helyébe a következő rendelkezés lép:
[Az (1) bekezdés alapján nem korlátozható a következő adatok nyilvánossága, amennyiben azok nem képeznek minősített
adatot:)]
„c) a Magyarország területén felállított, és Magyarország által nemzetközi szervezetként el nem ismert egyes
nemzetközi katonai parancsnokságok megnevezése;
d) a Magyarország területén felállított, és Magyarország által nemzetközi szervezetként el nem ismert egyes
nemzetközi katonai parancsnokságok Magyarország területén lévő szervezetének teljes létszáma.”
(12) A Küfetv. 9. § (1) bekezdés helyébe a következő rendelkezés lép:
„(1) A külföldi fegyveres erő Magyarország területén, magyar hajón vagy magyar légi járművön szolgálati céllal
tartózkodó, valamint a Magyarország területén felállított és Magyarország által nemzetközi szervezetként el nem
ismert nemzetközi katonai parancsnokság állományának tagjai és azoknak a Magyarország területén, magyar hajón
vagy magyar légi járművön tartózkodó hozzátartozói Magyarország joghatósága alá tartoznak.”
(13) A Küfetv. 10. § (1) bekezdés helyébe a következő rendelkezés lép:
„(1) A külföldi fegyveres erő, valamint a Magyarország területén felállított nemzetközi katonai parancsnokság
állományának tagjai szolgálati fegyvereiket Magyarország területén, valamint a magyar hajón vagy magyar légi
járművön a jogos védelemre és a végszükségre vonatkozó jogszabályi rendelkezéseknek megfelelően használhatják.”
(14) A Küfetv. 11. § (2) bekezdés helyébe a következő rendelkezés lép:
„(2) A kizárólag Magyarország területén szolgálati céllal tartózkodó külföldi fegyveres erő, valamint a Magyarország
területén felállított nemzetközi katonai parancsnokság külföldi állománya tagjának egészségügyi ellátását végző,
a külföldi fegyveres erő vagy a nemzetközi katonai parancsnokság állományába tartozó személy e tevékenységének
végzése erejéig mentesül az egészségügyi tevékenység végzéséhez jogszabályban előírt engedélyezési feltételek
teljesítése alól.”
46. § A Küfetv.
a) 1. § (2) és (3) bekezdésében, 4. § (1) bekezdés a) és c) pontjában, 4. § (3) és (4) bekezdésének nyitó szövegrészében,
5. § (4) bekezdésében, 6. § (1) bekezdésében, 7. § (2) bekezdés a) és b) pontjában, 9. § (2) bekezdésében,10. §
(2) bekezdésében és 5. alcímében a „Magyar Köztársaság” szövegrész helyébe a „Magyarország” szöveg,
b) 3. § (3) bekezdésében, 4. § (1) bekezdés b) pontjában, 4. § (3) bekezdés c) és g) pontjában, 4. § (4) bekezdés c) és
e) pontjában, 4. § (6) bekezdésében, 6. § (2) bekezdésében,7. § (3) bekezdés a), c) és i) pontjában, 13. § (1) bekezdés 
a) pontjában, 13. § (5) bekezdésében és 14. § (1) bekezdésében az „a Magyar Köztársaság” szövegrész helyébe
a „Magyarország” szöveg,
c) 5. § (2) bekezdés e) pontjában és 11. § (1) bekezdésében a „Magyar Köztársaság” szövegrészek helyébe
a „Magyarország” szöveg,
d) 6. § (3) bekezdés nyitó szövegrészében, 7. § (3) bekezdés b) pontjában az „a Magyar Köztársaság” szövegrészek
helyébe a „Magyarország” szöveg,
e) 17. § b) pontjában az „Alkotmány 19. § (3) bekezdés j) pont vagy 40/C. § (1) bekezdés” szövegrész helyébe
az „Alaptörvény 47. cikk (1)–(3) bekezdése” szöveg,
f) 8. §-ában az „államnak a Magyar Köztársaság” szövegrész helyébe az „állam Magyarország” szöveg
lép.
47. § 2012. május 1-jén hatályát veszti a Küfetv. 18. § (3) bekezdése.
48. § A bűnügyi nyilvántartási rendszerről, az Európai Unió tagállamainak bíróságai által magyar állampolgárokkal szemben
hozott ítéletek nyilvántartásáról, valamint a bűnügyi és rendészeti biometrikus adatok nyilvántartásáról szóló
2009. évi XLVII. törvény 68. § (5) bekezdése helyébe a következő rendelkezés lép:
„(5) A hadkötelezettség bevezetését követően a Magyar Honvédség katonai igazgatási és központi adatfeldolgozó
szerve, valamint a katonai igazgatás területi szerve a hadkötelezettség feltételei fennállásának megállapítása céljából
jogosultak közvetlen hozzáféréssel átvenni a következő adatokat:
a) a 11. § (1) bekezdés ca), cb), e), f), h), i) pontjában, a 11. § (2) bekezdés a) és e) pontjában meghatározott adatok,
b) a 16. § (2) bekezdés a) pontjában meghatározott adatok,
c) a 23. § c), f) és g) pontjában meghatározott adatok, valamint
d) a 28. § b) és c) pontjában meghatározott adatok.”
49. § A víziközlekedésről szóló 2000. évi XLII. törvény a következő 10/A. §-sal egészül ki:
„10/A. § A katonai igazgatás területi szerve a technikai eszközök igénybevételének tervezése, igénybevételi célú
kijelölése céljából a 10. § (1) bekezdés a)–d) pontja szerinti adatokat igényelheti.”
50. § A választási eljárásról szóló 1997. évi C. törvény a következő 52/A. §-sal egészül ki:
„52/A. § A Magyar Honvédség katonai igazgatási és központi adatfeldolgozó szerve a hadkötelezettség bevezetése
után a behívás alóli mentesség megállapítása céljából igényelheti a feladat- és hatáskörrel rendelkező választási
szervtől a jelöltként nyilvántartásba vett személy családi és utónevét, személyi azonosítóját, és lakcímét.”
51. § A személyazonosító jel helyébe lépő azonosítási módokról és az azonosító kódok használatáról szóló 1996. évi
XX. törvény
a) 23. §-a a következő j) ponttal egészül ki:
(A TAJ számot a következő szervek az alábbiakban meghatározott célból kezelhetik:)
„j) a Magyar Honvédség a törvényben meghatározott hadkiegészítési és érdekvédelmi feladatai ellátásához.”
b) 24. §-a a következő l) ponttal egészül ki:
(A TAJ szám továbbítására jogosultak:)
„l) a Magyar Honvédség katonai igazgatási és központi adatfeldolgozó szerve és a katonai igazgatás területi szervei
egymás között a törvényben meghatározott hadkiegészítési és érdekvédelmi feladataik ellátásához.”
c) 32. § f) pontja helyébe a következő rendelkezés lép:
(A személyi azonosító kezelésére – az adattovábbítás kivételével – jogosult)
„f) a katonai igazgatás szervei és a Magyar Honvédség központi irattározásra kijelölt szerve, továbbá a katonai szolgálat 
teljesítésének időtartama alatt a tényleges állomány vonatkozásában az állományilletékes katonai szervezet a törvény
szerinti hadköteles nyilvántartás vezetéséhez, az önkéntes tartalékos és kiképzett tartalékos állomány katonai
szolgálata tervezése érdekében, valamint a háborús veszteség nyilvántartással kapcsolatban, nemzetközi
megállapodásban rögzített kötelezettségek teljesítéséhez;”
d) 36. § k) pontja helyébe a következő rendelkezés lép:
(A személyi azonosító továbbítására jogosult:)
„k) a 32. § f) pontjában felsorolt szervek egymás között az ott meghatározott feladataik ellátásához;”
e) 37. § (2) bekezdés a) pontja helyébe a következő rendelkezés lép:
(A személyiadat- és lakcímnyilvántartás szerve – személyi azonosító alkalmazásával – rendszeres adatszolgáltatást teljesít:)
„a) a Magyar Honvédség katonai igazgatási és központi adatfeldolgozó szervének a katonai nyilvántartásban szereplő
polgár családi és utónevének, anyja nevének, születési helyének és időpontjának, személyi azonosítójának, családi
állapotának, lakóhelyének, tartózkodási helyének változásáról, ideiglenesen külföldön tartózkodásának tényéről,
vagy az onnan való visszatéréséről, továbbá az érintett elhalálozásáról, az ország végleges elhagyásáról, továbbá
a honvédelmi kötelezettség alá eső polgárok első alkalommal történő nyilvántartásba vételéhez a polgár természetes
személyazonosító adatairól, személyi azonosítójáról, családi állapotáról és lakcíméről;”
52. § A polgárok személyi adatainak és lakcímének nyilvántartásáról szóló 1992. évi LXVI. törvény 22. §-ának b) pontja
helyébe a következő rendelkezés lép:
[E törvény felhatalmazása alapján a 17. § c) pontja szerinti adatok igénylésére jogosultak:]
„b) a Magyar Honvédség katonai igazgatási és központi adatfeldolgozó szerve, a katonai igazgatás illetékes területi
szervei és a Magyar Honvédség központi irattározásra kijelölt szerve a hadkötelesek nyilvántartásának vezetéséhez és
a háborús veszteség nyilvántartással kapcsolatos kötelezettségek teljesítéséhez;”
53. § A közúti közlekedési nyilvántartásról szóló 1999. évi LXXXIV. törvény 19. § (1) bekezdés d) pontjában a „honvédelmi
igazgatás szerve” szövegrész helyébe a „Magyar Honvédség katonai igazgatási és központi adatfeldolgozó szerve”
szöveg lép.
54. § A magyar állampolgárságról szóló 1993. évi LV. törvény 19. § (2) bekezdésében a „a Magyar Honvédség központi
adatfeldolgozó szervét” szövegrész helyébe a „Magyar Honvédség katonai igazgatási és központi adatfeldolgozó
szerve” szöveg lép.
55. § A közúti közlekedésről 1988. évi I. törvény a következő 28/A. §-al egészül ki:
„28/A. § (1) E törvény rendelkezéseit a Magyarország területén szolgálati céllal tartózkodó külföldi fegyveres erők,
valamint a Magyarország területén felállított nemzetközi katonai parancsnokságok Magyarországon szolgálatot
teljesítő állományának tagjaira (a továbbiakban: külföldi állomány), valamint azoknak a Magyar Köztársaság területén
szolgálati céllal tartózkodó külföldi fegyveres erők, valamint a Magyar Köztársaság területén felállított nemzetközi
katonai parancsnokságok és állományuk nyilvántartásáról, valamint jogállásukhoz kapcsolódó egyes
rendelkezésekről szóló 2011. évi XXXIV. törvény 2. § (2) bekezdésében meghatározott hozzátartozójára az e §-ban
foglalt eltérésekkel kell alkalmazni.
(2) A külföldi állomány tagja, valamint az (1) bekezdés szerinti hozzátartozója a saját tulajdonában lévő, és a saját
részére, vagy hozzátartozója személyes használatára – szolgálati célú tartózkodása idejére ideiglenesen – behozott
gépjárművét (a továbbiakban: külföldi állomány gépjárműve) külföldi hatósági engedéllyel és jelzéssel is használhatja
Magyarország területén.
(3) Ahol e törvény vagy a közúti közlekedési igazgatásról szóló jogszabály lakóhelyet, lakcímet vagy tartózkodási
helyet említ, ott a külföldi állomány tekintetében az igazolt elhelyezési helyet is érteni kell.
(4) A külföldi állomány gépjárműve – a közlekedésbiztonsági üzemeltetési műszaki feltételek kivételével – mentesül
a közúti járművek forgalomba helyezésére és forgalomban tartására vonatkozó jogszabályban meghatározott
üzemeltetési műszaki feltételek alól.”
56. § (1) Az egészségügyi és a hozzájuk kapcsolódó személyes adatok kezeléséről és védelméről szóló 1997. évi XLVII. törvény
23. § (1) bekezdés c) pontja helyébe a következő rendelkezés lép:
[A következő szervek írásbeli megkeresésére a kezelést végző orvos az érintett egészségügyi és a megkereső szerv által
törvény alapján kezelhető, az azonosításhoz szükséges személyazonosító adatait átadja a megkereső szervnek.
A megkeresésben a 4. § (4) bekezdésének megfelelően fel kell tüntetni a megismerni kívánt egészségügyi és
személyazonosító adatokat. A megkereső szervek a következők lehetnek:]
„c) potenciális hadköteles és hadköteles személy esetén az illetékes jegyző, a Magyar Honvédség katonai igazgatási
és központi adatfeldolgozó szerve, valamint a katonai egészségügyi alkalmasságot megállapító bizottság,”
(2) Az egészségügyi és a hozzájuk kapcsolódó személyes adatok kezeléséről és védelméről szóló 1997. évi XLVII. törvény
23. § (1) bekezdés e) pontjában a „Magyar Honvédség központi adatfeldolgozó szerve” szövegrész helyébe a „Magyar
Honvédség katonai igazgatási és központi adatfeldolgozó szerve” szöveg lép.
27. Az Alaptörvény sarkalatosságra vonatkozó követelményének való megfelelés
57. § E törvény 17–20. §-a az Alaptörvény XXXI. cikk (3) bekezdése alapján sarkalatosnak minősül.
Dr. Schmitt Pál s. k., Kövér László s. k.,
köztársasági elnök az Országgyűlés elnöke

